## Kodeekspert søkes

Jeg søker en DevSecOpsAiFullstackCloudDbaUxProgrammerendeArkitekt til et spennende open source-initiativ.

Vi trenger en allsidig programmerer som kan dekke mange roller og bidra til å bygge innovativ programvare fra bunnen av,
og som kan tenke seg å jobbe gratis for et meningsfylt fri kildekode initiativ.

**Nødvendige kunnskaper og ferdigheter:**

- Fullstack-utvikling: Frontend og backend programmering
- DevSecOps: Integrering av sikkerhet gjennom hele utviklingsprosessen
- AI: Skrive perfekte AI-prompt og designe skreddersydde AI-modeller
- Skyinfrastruktur: Oppsett inkludert CI/CD løype, utrulling og vedlikehold
- Databasearkitektur: Design, tuning og forvaltning
- UX-design: Lage intuitive og engasjerende brukeropplevelser
- Programmeringspraksis og arkitektur

**Ekstra pluss for erfaring med:**

- Testdrevet utvikling (TDD)
- Amazon, Axure, Google Cloud, IBM cloud, DigitalOcean, Hertzner, Alibaba, Hostinger, WordPress
- Scrum master og prosjektleder -erfaring
- Docker, Kubernetes og containerorkestrering
- Vibbe-koding
- Fri kildekode prosjekter og samarbeid
- Kotlin, Java, Javascript, Typescript, Python, C, C++, C#, Rust, Pascal, Cobol, SQL, bash, Terraform

Ta kontakt med undertegnende for samtale og intervju med kodetest. Sertifiseringer på alt er ønskelig.
Detaljert CV med alle fagfloskler er et krav så du kan bli godkjent av mitt AI verktøy.

_Er det denne veien vi vil at stillingsannonser og krav til utviklere skal gå?_