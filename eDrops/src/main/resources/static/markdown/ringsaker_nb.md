## Oppfordring til Ringsaker kommune.

Kommunen oppfordret selv sine innbyggere til å komme med inspill til framtidige arealplaner etc.
Dessverre har jeg ikke fått noe svar overhode på det jeg sendte.

### Kjære Ringsaker kommune ved rådmann Jørn Strand og ordfører Anita Ihle Steen.

Grunnen til at jeg skriver dette brevet, er at vi har ikke ubegrenset med areal disponibelt, selv i en
stor kommune som Ringsaker. Jeg er bekymret for utbygging av jordbruksarealer og enda mer
bekymret for utbygging av nær-natur og uberørt natur i kommunen. Det er mye press på disse
arealene, og selv om formålene isolert sett kan være gode, så er det lov å tenke seg om.  

En ting som jeg er helt sikker på er at Ringsaker kommune kan IKKE skape såkalt vekst i lengden
ved å bygge seg ut av problemene. Store deler av Moskogen vil bli tatt til nytt sykehus,
kommenterer ikke på vedtaket da utbygging er gitt hvis midlene kommer. Men ringvirkningene vil
skape nytt press for å bygge ned mer nær-natur rundt Moelv, fordi en del ansatte vil sikkert bo i
nærheten av sykehuset. Det jeg frykter er at mer og mer nær-terreng blir utbygd. Det å ha fint
tilgjengelig nær-terreng fremmer folkehelsa, og vil i mange tilfeller kunne utsette sykehusbesøk slik
som på det nye sykehuset.  

Det er jo et paradoks at man bygger ned det terrenget i Moelv som er flatest og best egnet til trim
for de som egentlig ikke er så spreke (eldre, rullestolbrukere og andre), slik at de i snitt
sannsynligvis raskere får bruk for sykehuset. De er jo de som virkelig trenger å komme seg ut og
ikke supermosjonister som gjør det likevel. Alternativet blir å kjøre ut et stykke for å gå på tur. På
tross av elbiler, spesielt miljøvennlig er det ikke. Det jeg ber om er bedre planlegging for å beholde
disse frilufts-lungene rundt eksisterende og ny bebyggelse. Jeg pendler til Oslo med tog. Oslo og
kommunene rundt som Asker og Bærum har vært mye flinkere til å ha et kontinuerlig stinett og
frilufts-lunger, selv rett ved bebyggelse. I Oslo er det jo en marka grense. Den burde vært definert i
Ringsaker også. Jeg advarer mot å tro at Ringsaker kommune har uendelig med natur som bare kan
tas. Endringer er irreversible i praksis.  

En god ide hadde vært å opprette en stilling som landskaps- og byarkitekt og miljøansvarlig, som
kan se helheten med arealutbygging, og ikke bare enkelt bygninger. Jeg skal ikke akkurat si jeg
jubler over plasseringen av det nye sykehjemmet og sykehuset i Moelv.  

Skogbruksnæringen har dessverre sine egne skogeksperter (også ansatt i kommunen) som har en
tendens til å anbefale tiltak til fordel for seg selv i stedet for naturen. Det er viktig å bevare noe nærterreng
og også uberørte naturområder andre steder uten besøk at store hogstmaskiner. Både
artsmangfoldet og friluftslivet er i perioder mye berørt av flatehogst over for store områder der det
ikke ryddes tilstrekkelig opp. Flatehogsten i Moskogen var fullstendig unødvendig. Det er ikke slik
at all såkalt hogst moden skog skal hugges ned umiddelbart. Såkalt gammelskog innebærer at trær
får lov til å bare ramle ned og bli til ny natur og skog over tid. Gammelskog er bedre til å ta vare på
artsmangfold og er også enda bedre enn annen skog for å binde C02. En ting å merke seg er at hvis
vi tenker på kort sikt å redde klima og minske C02 utslipp, så er store flatehogster helt klart uheldig.
Selv om det retter på seg når neste generasjon av skog vokser opp igjen... I en del tilfeller, som i
Moskogen, så burde plukkhogst vært gjennomført og ikke flatehogst. Men det koster visst litt mer.
Det er det som er problemet. Det er for vanskelig å måle natur i penger.  

Jeg må også kommentere på hyttebygging i fjellet. Det er bra at utbygging av Lunkelia ble stoppet.
Det er bra med midlertidig byggestans på Sjusjøen på grunn av kloakk- og vann-tilførsel problemer.
Denne byggestansen bør bli omtrent permanent. Det er alt for mange hytter i dette området fra før.
Disse forbruker strøm, og mange hytter står også tomme i lange perioder. Det er slett ikke sikkert
man bør kople alle områdene i Ringsaker-fjellet til strømnettet. For mange områder holder det med
solcellepaneler. Jeg har vært mye i området rundt Sjusjøen, og det begynner mange steder å bli så
lite natur igjen at det er liten vits i å ha hytte der. Tenk på dette når det planlegges nye hyttefelter i
Ringsaker-fjellet. Det blir flere og flere tilførselsveier som går over skiløyper. Ikke veldig heldig.
Jeg vil ikke akkurat påstå at sentrum på Sjusjøen er spesielt pent slik det er nå.  

Det er for mange store hytter. Ringsaker kommune burde innføre mer restriktiv arealbegrensning og
høydebegrensning på nye hytter, slik at de ikke ser ut som vanlige bolighus. Såkalte varmer senger
som var mer populært tidligere bør bli det igjen. Det skaper mer arealeffektiv og miljøvennlig
turisme.  

For å kunne takle såkalt nødvendig vekst kreves det stadig mer energi, med dertil enda mer
nedbygging av natur. Dette har blitt særlig aktuelt i det siste med utbygginger av vindkraft og nå
også solkraft i uberørt natur. Jeg sier bare en ting: Slutt med det. Si nei til Energeia’s foreslåtte
solkraft-verk i uberørt natur. Si i hvert fall nei til vindkraft i Ringsaker. Jeg ser også at ordføreren
har spurt om kommentarer til slike utbygginger og mitt svar er bare: NEI. Jeg er også medlem av
organisasjon som garantert vil arrangere lovlige protestaksjoner dersom dette blir tilfellet.  

Ødeleggelse av natur fører til at naturen ikke lenger binder C02 like godt. Vindkraftutbygging er
aller verst, for det blir støy, plastavfall og annet farlig avfall i tillegg. Det finnes heller ingen
fornuftig metode å resirkulere store vindkraftanlegg. Ressursforbruket for å bygge disse er enormt. I
USA er det store kirkegårder av utslitte vindturbiner som ligger i dagen. Noe som heller ikke må
glemmes er at det kreves et stort veinett for å frakte det som trengs til disse anleggene. Sol-kraftverk
er noe bedre enn vind på alle måter, men også dette er svært areal- og ressurs- krevende. Bare ca 1/3
av energimengden fra vindkraftverk kan utnyttes i praksis, og det samme gjelder for sol-kraftverk.
Begge disse formene for fossil-fri uregulerbar energiproduksjon er langt mindre effektivt enn
regulerbar vannkraft. Hvis det blir for stor andel av dette i forhold til regulerbar kraftproduksjon
(mer enn 20%), så blir det store problemer i strømnettet. Se på erfaringene fra Tyskland (og også
tildels i Sør Sverige) der dette er gjort i stor skala, samtidig som man la ned kjernekraftverk. Nå
angrer de på det og gjenåpner kullkraftverk i Tyskland. Miljøvennlig? Nei.  

*Denne feilaktige, såkalt nødvendige grønne politikken utformet av ledende politiske partier (Ap og
Høyre i hovedsak); er sammen med Ukraina krisen, nye unødvendige kraftkabler til utlandet og
avtaleverket i forbindelse med EØS / Acer årsaken til de høye kraftprisene i Sør Norge.* 

Kraftkrevende industri krever stabil energitilførsel, noe som ny ustabile sol- og vindkraft ikke
hjelper noe særlig for. Dessverre er dagens strømpriser svært dårlig nytt for næringslivet i
Ringsaker, og kan være en medvirkende årsak til at butikker f.eks. i Moelv sentrum har vært lagt
ned. Folk har heller ikke råd til å handle like mye som før pga. inflasjon, der ca 2% av inflasjonen
skyldes feil energipolitikk og manglende tiltak fra regjeringens side.  

Jeg oppfordrer Ringsaker Kommune først og fremst å investere i utbedringer av vannkraftverk i
stedet. Det er fortsatt et restpotensiale i Norge og mange anlegg begynner å bli gamle. Noe som
faktisk bør vurderes å se på er kjernekraftverk SMR, fordi dette er en mye mer stabil og mindre
arealkrevende energikilde. Det grønne skiftet i Europa kan rett og slett ikke gjennomføres uten
kjernekraft. Det finnes dessverre ikke noe godt alternativ. Men jeg sier ikke at vi nødvendigvis skal
ha SMR i Ringsaker.  

Vi bør likevel produsere mer solenergi. Men IKKE solceller i uberørt natur, men i industriområder
og i nærheten og på bygninger. Rundt omkring i Ringsaker ser jeg mange gamle og dårlig utnyttede
industribygg. Det er ikke pent heller slik det er nå. For å realisere dette trengs det sannsynligvis
store utbedringer av kraftnettet, samt forenklinger i regelverk for å sette igang slike utbygginger.  

Dette gjelder også endringer i måten Enova opererer på. Enova bør forenkle sine søknads-prosesser
og rette tiltak i større grad mot private husholdninger. Jeg minner om EU’s nye bygnings-direktiv
som vil medføre store investeringer og belastninger for vanlige husholdninger også i Ringsaker. Jeg
er imot dette direktivet i nåværende form fordi det IKKE er tilpasset norske forhold. Alt for mye
nytt EU regelverk blir pådyttet Ola Nordmann uten kritisk gjennomgang og modifikasjoner.  

Jeg oppfordrer Ringsaker kommune til å bidra gjennom investeringer og dialog med
kraftbransjen (netteier og produsenter), slik at det blir enklere å sette opp solenergi anlegg på
private- offentlige- og industribygg.  

Det er vel kjent at privatpersoner som har investert og satt opp dyre solcelleanlegg, i praksis blir
hindret fra å utnytte disse fullt ut og selge kraften tilbake til offentlig kraftnett. Jeg vet ikke om dette
har skjedd i Ringsaker. Det er teknisk velkjente begrensninger i lokalt kraftnett. Det er derfor det er
så viktig med investeringer i dette nettet. Gjør dette i stedet for å satse på solcelleanlegg i uberørt
natur. Det er også et uutnyttet potensiale i Ringsaker med termisk energi, bioenergi og
varmegjenvinning som må ses mer på.  

Hvordan skal man skape et attraktivt Ringsaker hvis man sier nei til alt? Det er ikke det jeg gjør. Jeg
tror at i framtiden må vi tenke mye mer på naturens- og nærmiljøets premisser. I verden generelt er
tap av natur et like stort problem som klimakrisa. Og dette henger sammen. Tap av natur gir økt
C02 utslipp. Vi kan ikke redde klima ved å ødelegge naturen.  

Det er mange industriarbeidsplasser i Ringsaker som fortsatt kan utvikles. Dette gjelder også
tjenesteytende næringer, selv om jeg sier nei til økt hyttebygging. Arbeidsplasser innen IKT kan
også plasseres hvor som helst egentlig med dagens gode bredbånd kapasitet. Men datasentre
plassert overalt er ikke nødvendigvis løsningen. Vi må tenke på hva de brukes til. Bitcoin og tildels
Tiktok video er meningsløs bruk av energi. Det er heller ikke sikkert det er vi som bør ha
batterifabrikker. Sats heller mer på eksisterende industri.  

I praksis sager ledende politiske partier over den greina vi sitter på ved å sørge for permanent høye
energipriser. Det er også svært naivt av politikere å tro at vi kan utvikle egen kraftkrevende industri
i Sør Norge, samtidig som vi sender for mye verdifull elkraft gjennom kabler ut av landet. Hvis vi
ikke vil bygge ned all eksisterende natur med vindkraftverk og solcelleanlegg da; som ikke engang
fungerer når vi trenger det mest... Det er klart at Europa gjerne vil ha vår fossilfrie energi, men det
går faktisk ikke og er bare en dråpe i havet i forhold til Europas reelle kraftbehov. Men normal
kraftutveksling med utlandet slik som tidligere er fornuftig.  

Arbeidsplasser kan blir tvunget til flyttes ut av Ringsaker, Innlandet og Norge, kanskje til Europa,
men enda mer sannsynlig til Østen og USA hvis energiprisene fortsetter å bli like høye. Tiltak for
energieffektivisering som Ringsaker kommune selvsagt bør se på hjelper, men ikke nok. Tror
virkelig politikerne at dagens såkalte «grønne» energipolitikk hjelper til å løse klimaproblemet?
Resultatet blir bare enda mer transport og energiforbruk, og enda mer fossil kraftproduksjon andre
steder i verden. Eksporter heller kunnskap og ekspertise som vi sitter på til å redusere klimautslipp
andre steder. Norge er verdens mest elektrifiserte land. Det koster for mye (bort sett fra oljen) å få
bort den siste fossilprosenten, framfor tiltak i andre land.  

NEI TIL NYE KRAFTVERK I UBERØRT NATUR I RINGSAKER OG MER HYTTEBYGGING  

Med vennlig hilsen fra Hans Reier Sigmond (Sivilingeniør, jobber med IKT).
Tlf 91668863.