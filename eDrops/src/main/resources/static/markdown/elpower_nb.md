## Om mitt strøm manifest

Dette manifestet ble rett og slett skrevet fordi jeg er fly forbanna og oppgitt over nåværende energipolitikk.
Det som er ille er at nåværende politiske retning ikke løser klimakrisa, forverrer naturkrisa, 
skaper unødvendig inflasjon, høyere rente, fattigdom og politikerforakt. 100 års møysommelig innsats av hele det norske samfunnet
for å bygge opp en industrinasjon basert på billig vannkraft, er i løpet av få år reversert og kastet bort.
Vi hadde et system med stabil billig elektrisk kraft for det norske samfunnet som fungerte godt i mange år.
Nå har vi ikke det lenger, men et EU tilpasset markedsbasert kraftsystem med kjempehøye jojo kraftpriser.  Nå og i 
uoverskuelig framtid! Det er i tillegg et potensiale for kraftunderskudd: Først og fremst på grunn av nye høykapasitets utenlandskabler, 
men også pga. misforståtte såkalte grønne energislukende prosjekter for å løse klimakrisa.  

Det startet med energiloven i 1991, og er blitt gradvis forverret spesielt de siste årene med tilslutning til EU energimarkedspakker.

Dette manifestet beskriver hovedretningen Norge bør gå for å løses strøm(pris) krisa, og samtidig bidra til å løs
klimakrisa og hindre massivt tap av natur. Dette skiller seg markant både fra nåværerende
Støre regjeringens energipolitikk v Ap/Sp og forhenværende borgelig Solberg regjeringens energipolitikk.

Det er ikke beskrevet tiltak i detalj. Det er heller ikke tatt stilling til EØS avtalen inkludert Acer 
samt eksisterende kraftavtaler mot utlandet. Men det som er ganske opplagt for meg at går det ikke
med nødvendige tilpasninger innenfor dette rammeverket, så bør både EØS avtalen og Acer sies opp og erstattes med
handelsavtaler. Viljen til å gjøre nødvendige tilpasninger eller starte forhandlinger om dette med EU etc. har vært
lik null for nåværende regjering. 

Da er eneste løsning å sørge for regjeringens avgang, enten før neste
stortingsvalg eller som et resultat av dette. Dessverre. Og ny borgelig regjering skal jaggu få vise at den klarer å gjøre
noe med dette, den også. (I parentes er jeg heller ikke særlig begeistret for skattepolikken til nåværende regjering,
som har en rekke uheldige effekter for folk flest og næringslivet).

VIKTIGE KILDER OG INSPIRASJON

- Facebook gruppa: Vi som krever billigere strøm hadde mer enn 600000 medlemmer.
- Se på Motvind Norge som kjemper mot vindturbiner og mye av nåværende energipolitikk.
- Se på hva Naturvernforbundet mener om vindturbiner og foruroligende ødeleggelse av norsk natur.
- Se på hvordan energiforsyningen i Tyskland er ødelagt av massiv satsning på vindturbiner og solkraft.
- Se på det felles Europeiske dysfunksjonelle Nordpool strømmarkedet som prissetter norsk elkraft.
- Se hva fageksperter sier om norsk elforsyning (se linker på dette nettstedet)

Det er helt åpenbart at ledende politiske partier i Norge er fullstendig på kollisjonskurs med folk flest når det
gjelder energipolitikk knyttet til produksjon, distribusjon, salg og forbruk av elektrisk kraft. 
Det er også stor skepsis til offentlig byråkrati, kraftselskaper og hele fornybarbransjen. 
En god indikator er kursutviklingen til såkalte grønne fond som investerer i fornybar energi. Styr unna!
Jeg setter krav til politikere at de i hverfall skjønner forskjellen på regulerbar og uregulerbar elkraft,
og hvilke negative konsekvenser store mengder av ny uregularbar kraft vil ha på det norske kraftnettet.

Det bør disse partiene legge merke til og legge om kursen, før de forhåpentligvis reduseres til minipartier. 
Ja dette er en pågående prosess for Arbeiderpartiet hvis de ikke legger om kursen.   

"Du kan lure hele folket en del av tida, og du kan lure en del av folket hele tida, men du kan ikke lure hele folket hele tida."  
Abraham Lincoln.  

Mye henger også sammen med hvilke tiltak man bør gjøre for å løse klimakrisa. 
Å pøse på massivt med feil tiltak som vindmølleparker og elektrifisering av plattformer, 
gjør at  folk mister tiltro til det grønne skiftet. 
Og da går det i hvertfall ikke. Aldri. Klimakrisa og naturkrisa løses bare dersom hver enkelt av oss gjør en innsats.
Og denne innsatsen begrenses av seg selv hvis man blir møtt av håpløse dyre tiltak, økonomiske
problemer, høy inflasjon og renter, feil innrettet beskatning, samt statlig og politisk arroganse generelt.

Dette gjelder over hele verden og IKKE bare i Norge. Problemet er  internasjonalt. 
Å bare løse det i Norge hjelper svært lite og kan til og med ha negativ effekt.
Hvis industri blir jaget ut av Norge og også Europa på grunn av dårlige betingelser og høye energipriser,
så overtar andre som Kina denne virksomheten.  I tillegg til at de ikke er like fornybare som Norge i sin tankegang, 
så blir det mye ekstra transport som også slipper ut C02. Da er vi like langt. 
Europas strenge politikk for å støtte Parisavtalen øker globalt C02 utslipp i stedet for å senke det.

Og til slutt: I Norge (og Tyskland) har vi aversjon mot kjernekraft. Dette er trolig den eneste energikilden 
som i verden totalt sett  kan få  ned C02 utslippene og samtidig løse klodens energibehov og klimakrisa.
Forstå det den som kan.

Med hilsen fra Hans Reier Sigmond, Sivilingeniør.


