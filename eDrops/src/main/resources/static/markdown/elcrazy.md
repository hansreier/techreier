## Konsekvenser av vedvarende høye strømpriser og et strømmarked som ikke fungerer.

Politikere i de største politiske partiene er dessverre blitt smittet av elgalskap.
Jeg ser ingen annen kur en å kvitte seg med dem. 
Det vil si å stemme annerledes ved valg på den demokratiske måten.

Det vil si, det finnes en annen mulighet med selvskading:
- Elektrifisering av Melkøya
- Fullskala Google datasenter i Porsgrunn

Dette høres jo fint ut, men ingen av disse prosjektene vil la seg realisere som planlagt.
Årsaker:  
- Folkelig motstand mye verre enn Alta aksjonen i Finnmark kan ikke overses
- Kraftbransjen og industrien selv vil skjønne at dette går ikke for Grenland
- Går ikke uten å kutte utenlandskabler (dvs. kraftig begrense eksport)
- Går ikke uten å bryte de fysiske lover for kraftproduksjon og distribusjon
- Går ikke uten atomkraft (f.eks. SMR)

Det jeg egentlig forventer, er at de ulmer så mye under overflaten at før eller siden vil lavaen finne
veien ut, som på Island. Det er uungåelig. Og da smeller det og politikere må gå.

Se vedlagt notat under som jeg forsøkte å sende oppover i det politiske systemet i januar 2022.  

Elgalskapen har bare fortsatt siden da... Det startet med energiloven i 1990,
men har blitt forsterket mye de senere årene av EU energimarkedspakker og nye høykapasitets-kabler til utlandet.
10.09.2022 kom North Sea Link startet opp av Erna Solberg. Nordlink kom året før 31.03.2021.

## Og hva er status i 2024

Regjeringen Støre har bare fortsatt med en politisk retning som er stikk motsatt av det jeg anbefaler.

Konsekvenser:
- Nesten strømressurskrise høsten 2022 (reddet av vår herre)
- Risikoen for ny strømressurskrise er absolutt tilstede
- Vanvittig høye strømrpriser i 2022, og fortsatt er de for høye
- Jojo priser på strøm for alltid
- Innføring av en halvdårlig strømstøtteordning som bare kurerer symptomene, ikke problemet
- Stort bidrag til inflasjon fra 2022 til i dag
- Økte renter som indirekte effekt (som å pisse for å holde seg varm)

Jeg hadde også en spådom om økonomiske nedgangstider og børskrakk.
Resultatet vi ser nå er økonomiske nedgangstider, selv om vi har unngått børskrakk foreløpig.
Jeg spådde også stor nedgang i sysselsetting og stor arbeidsløshet. 
Det siste har heldigvis bare delvis slått til. Årsaken er nok at Norge har oljeøkonomi 
og det slår positivt ut slik situasjonen er nå i de land vi selger til. 
I tillegg holdes en del sysselsetting kunstig høyt oppe av milliardsubsidiene til det grønne skiftet.
Men dette siste kan rett og slett ikke vare evig.

Men det er grunn til å merke seg.
- Byggebransjen er nede for telling
- Boligmarkedet er treigt og hyttemarkedet fullstendig dødt
- Det går også noe treigt i IKT sektoren
- Når bedrifter får veltet på seg økte strømutgifter og økt formueskatt bruker de mindre penger på IKT.
- Og også treigere i en del andre sektorer
- Økt fattigdom og gjeldsproblemer blant for flest
- Økt konfliktnivå pga. vindmølleparker etc.
- Den politiske polariseringen til ytterpunktene er økende  

Jeg ser ikke spor av endret energipolitikk fra Støre regjeringen...

Kjernekraft er fortsatt helt uaktuelt, men folk flest er blitt mer positive. 

OG KONSEKVENSENE AV FEILAKTIGE TILTAK FOR DET GRØNNE SKIFTET BARE FORTSETTER Å VIRKE..

Så dessverre, jeg fikk delvis rett fra det jeg trodde den gangen. 

Når kommer børskrakket? Selvfølgelig mye avhengig av internasjonale forhold. 
Men det grønne skiftet er overalt. Økonomer har jo spådd litt bedring i økonomien i 2024.
Jeg tror dessverre ikke så mye på det av overnevte årsaker.

### Nei til dyr strøm, notat fra 2022

Jeg viser til energilovens formålsparagraf.  Loven skal sikre at produksjon, omforming, overføring, omsetning, 
fordeling og bruk av energi foregår på en samfunnsmessig rasjonell måte, 
herunder skal det tas hensyn til allmenne og private interesser som blir berørt.
Jeg kan ikke se at denne formålsparagrafen følges, slik situasjonen er nå i kraftmarkedet. 
Det tas IKKE tilstrekkelig hensyn til allmenne og private interesser som blir berørt av høye priser
(og også av unødvendig miljøødeleggende vindkraftutbygging i parentes). Det er faktisk ganske alvorlig at dette skjer hver dag. Nå.

I lov om konsesjon for rettigheter til vannfall står det:  

Landets vannkraftressurser tilhører og skal forvaltes til beste for allmennheten.
Jeg kan heller ikke se at dette stemmer lenger.
Hele strømbransjen har etterhvert fått et større og større omdømme problem og dårlig rykte, spesielt siden i fjor sommer.
Før var det strømleverandørene som hadde dårlig rykte i form av uoversiktlige tilbud og kundekontrakter 
ssom endret seg til det dårligere etter kort tid.  Nå er det tildels ryddet opp i det.
Nå er det resten av bransjen i tillegg. Dessverre.

Fra gammelt av var strømproduksjon og distribusjon noe man kunne stole på,
at det ble gjort til fellesskapet beste. Det tror jeg ikke noe på lenger. 
Folk har ikke noe valg de må ha strøm til ulike formål. 
Dette krever større aktsomhet og ikke den arrogansen som jeg føler at hele bransjen utstråler.  

Det som skjer nå i strømbransjen er det motsatte av å levere en stabil, kostnads-kontrollert og kundevennlig tjeneste:

- Alt for mye markedstenkning og for lite tenkning på forsyning og forsyningssikkerhet
- Selg til høystbydende, helst til utlandet på tross av mangel på kapasitet? Dette skjer hver dag nå.
- Det har vært tillatt ned-tappet alt for mye i vannmagasiner!
- Vi får noe strøm tilbake når det er lite her? Jeg har hørt argumentet mange ganger, det er i hovedsak en konsekvens av forrige punkt dessverre.
- Ingen særbehandling av norske kunder og industri?
- Innføring av effekt tariff alt for tidlig for privatkunder, med en for dårlig modell som gir tilfeldige utslag og i snitt dyrere strøm.
- Mest mulig skal over til ren strøm som blir dyrere og dyrere pga. det grønne skiftet
- Elektrifisering av norsk sokkel er ikke nødvendigvis smart (ikke send strøm ut fra land i kabel i hvertfall)
- Norge kan ikke redde hele Europa med grønn strøm hovedsakelig basert på vannkraft, det går ikke
- Det har vært over-investert i utenlandskabler
- Det har vært under-investert i kraftnettet i Norge
- Det har vært under-investert i oppgradering av vannkraftanlegg
- Det har vært over-investert i vindkraft på land som ikke fungerer uansett når det er kaldest (og miljøødeleggende). 
- Når det gjelder vindkraft til havs skal vi være oppmerksom på at dette kan drive strømprisen opp. 
- I tillegg har vindkraftutbygging i alt for stor grad vært styrt av utenlandske interesser. 
- Prisen på gass, kull, olje burde vært helt irrelevant for strømmen, men det er det ikke. 
- Strøm produsert i Norge burde vært billigere fordi da kan folk ta miljøvennlige valg.
- Det offentlige eiere tar inn i fortjeneste på grønn strøm er ganske vanvittig.
  - Det er ikke mening i at statseide selskaper skal bli rike på strømsalg mens vanlige folk og småbedrifter blir fattige
  - Det staten tar inn i avgifter på grønn strøm er like vanvittig, spesielt når strømprisen er høy. 
- Noe går jo til Enova og tilbake til kundene, men.. 
  - Alt for lite av innbetalte avgifter fra husholdninger går tilbake til støtte til strømbesparende tiltak 
  - og søknadsprosessen er så byråkratisk og lite forutsigbar at de fleste privatkunder gir opp.
- Det er nesten slik at jeg kan produsere strøm med dieselaggregat for hjemmebruk og det er billigere. Miljøvennlig?

Det er ikke veldig vanskelig å se at en manglende satsing på nettutbygging og vedlikehold i Norge
har ført til enorme prisforskjeller internt i Norge.

- Jeg blir provosert når norske drivhus og andre bedrifter må stoppe driften pga. høye strømpriser.
- Jeg blir like provosert når vanlige privatkunder får doblet regningene sine og folk med dårlig råd må fryse gjennom vinteren.

Det bidrar ikke til det grønne skiftet at vi må importere mer matvarer, at det blir for dyrt for kraftkrevende produksjon og industri i Norge.
Sannsynligvis  blir det økt C02 utslipp totalt sett på kloden et resultat av dette.
Mest fordi de fleste andre land i større grad baserer seg på fossile energikilder for produksjon. 
Det er jo også et visst energitap i kraftoverføring over lange avstander.

Vi risikerer at store deler av befolkningen får hele det grønne skiftet i vrangstrupen, 
når eneste konsekvens er at alt blir dyrere... Facebook gruppen «Vi som krever billigere strøm» har over en halv million medlemmer. 
Det er en god grunn til det. 
Det er stor risiko for "gule vester" og økt politisk polarisering (og til om med økt terrortrusselbilde som en indirekte konsekvens av dette). 
Det er bare å se på politiske meningsmålinger, stadig flere går enten langt til venstre eller til høyre. 
Det er ikke veldig rart egentlig når vi vet at skiftende regjeringer mer i midten (på rød og blå side) 
har godkjent og oppmuntret til  den samme fatalt dårlige energipolitikken.

Det er åpenbart at reguleringen av strøm-markedet har sviktet totalt og at politikere, byråkrater og strømbransjen selv har skylden. 
Energiloven må endres.

Det er noe som heter scenariotenkning, og det er helt tydelig at kraftbransjen har låst seg fast til en type scenario 
der de prøver å selge mest mulig strøm til utlandet til markedspris referert til EØS og det grønne skiftet. 
Dette er helt feil politikk, og det er også feil prioritering for Norge som nasjon. 
Det er også galt at offentlig eide monopolselskaper skal selge strøm til europeisk markedspris innenlands og tjene mest mulig,
mens forbrukere (privatkunder og andre) får blø.

Jeg har sett hva som blir presentert av eksperter i bransjen i media, og i brev til kunder fra aktører i bransjen som også jeg har fått. 
Det er den samme gørra hver gang; med at slik må det være og at vi skal spare på strømmen og at alt er kundens ansvar.

Det er feil.

Det finnes et annet scenario der man ikke utnytter fullt så mye av overføringskapasiteten til utlandet og tar mer hensyn til norske forbrukere. 
Jeg er for å hjelpe Europa med grønn strøm til en viss grad, men det får være grenser når det går ut over norsk industri og forbrukere. 
I praksis er det jo langt mer strømeksport enn import i disse kablene. Det er nødvendig med noen utenlandskabler for kraftbalansen, 
men det er i de siste årene blitt for mye av det fra Sør Norge spesielt.

Det finnes et annet scenario med en dobbel prismodell, 
der det norske forbruket baserer seg på en pris, og det som selges utenlands baserer seg på en pris. 
Vi kan kalle de egoistisk, men husk at Norge er et kaldt land som krever mye bruk av energi til oppvarming om vinteren. 
Det hjelper heller ikke hvis utflagging av industri og jordbruks-produksjon blir resultatet av de høye strømprisene.

Store deler av den norske befolkning (inkludert meg) tror faktisk ikke på det som blir sagt i media av politikere og representanter for strømbransjen.
Det er det jeg mener med at hele bransjen har fått et alvorlig troverdighet og omdømme-problem. 
Den bransje-oppfattete virkelighetsforståelsen og virkelighetsforståelsen til folk flest er totalt forskjellig.

Jeg mener ikke at vi skal kutte ut mekanismer som gjør det lønnsomt for forbrukere (husholdninger og industri) 
å spare strøm og samtidig få bedre utnyttelse av kraftnettet. Men det får være grenser. 
Jeg ser fram til bedre samarbeidsmodeller der forbrukerorganisasjoner får mer innflytelse over det som skjer
i samarbeid med kraftbransjen og myndighetene.  

Kraftbransjen skal i sitt jag etter mer kraftproduksjon og profitt ikke få ødelegge for alle andre bransjer. 
Det er dette som vi skje om vi ikke innfører en bedre styringsmodell for kraftmarkedet enn dagens mislykkede opplegg. 
Kraft er infrastruktur på linje med veier og bredbånd. Det skal ikke spekuleres med for høye jojo priser på elektrisk energi. 
Det er  helt ødeleggende for det grønne skiftet.

Norge risikerer å bli en ren råvare-eksporterende nasjon, i stedet for å produsere og videreforedle høyteknologiske varer. 
Dagens kraftpolitikk er helt feil vei å gå. 
Det vil gi mye mer merverdi for samfunnet å utnytte de naturlige fordelene Norge har av miljøvennlig kraft. 
I Norge! Det er uansett umulig at eksport av elektrisk kraft kan erstatte alt salg av olje og gass fra Norge.
Ideen om Norge som Europas grønne batteri kan vi bare glemme, selv med vindmøller på hver eneste fjelltopp.  

Og hva skal kraftselskapene og de offentlige eierne med den ufortjente profitten på grunn av de høye prisene på elektrisk kraft. 
Det er ikke deres penger.  Det er våre penger og naturressurser som tilhører Norges innbyggere. 
Jeg vil ikke at en politisk elite og kraftlobbyen skal ødelegge velferdssamfunnet som er bygget opp i Norge gjennom flere generasjoner.
Det er heller ikke flertall i befolkningen for denne politikken, hadde det vært folkeavstemning.

med vennlig hilsen fra Hans Reier Sigmond, tlf 91668863, Sivilingeniør.