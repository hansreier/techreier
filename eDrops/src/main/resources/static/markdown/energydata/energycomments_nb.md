## Foreløpige kommentarer og konklusjoner ut fra datagrunnlaget

Norge har en ambisjon å erstatte fossil energiproduksjon og forbruk med fornybart for å få ned C02 utslipp.
Problemet som tallene tydelig viser er at det kan umulig gå uten dramatiske konsekvenser for Norsk natur og samfunn.
Energimengden av olje og gass produsert i Nordsjøen (2023 tall) er 16 ganger mer enn tilsvarende el produksjon.
Det meste går til eksport. Hvis vi mener at vi skal ersattte det meste av fossil 
energiproduksjon med fornybart, så må produksjonen av fornybart voldsomt opp.
Jeg påstår at det er ikke fysisk, samfunnsmessig eller økonomisk mulig med denne ambisjonen, 
selv ikke over svært lang tid. Vi vil også ødelegge mye natur på land med vindturbiner og
installere mye ulønnsom vindkraft til havs. For meg er dette fullstendig uakseptabelt.  
Selv landvind gir langt fra den lønnsomheten mange hevder når man inkluderer kostnader til sentralnettet.

Alle arbeidsplasser knyttet til fossil energiproduksjon, distribusjon og relatert industri må erstattes
av tilsvarende arbeidsplasser innen fornybar energi. 
Dette gjelder 26600 direkte og 210000  indirekte sysselsatte (2023 tall) for olje- og gassindustrien.
Tilsvarende tall for fornybart er 8400 direkte og 52000 indirekte  sysselsatte.

Bare ved å sammenlikne energimengder vil vi se at dette er umulig. Den energimengden som er stabilt tilgjengelig, er det som teller.
9000 PetaJoule (PJ) for fossilt mot 500 PJ for fornybart i 2023.  Energiproduksjon per ansatt som er et interessant tall
gir fem ganger så høye tall for fossil energiproduksjon mot fornybart, ved relativt enkle
beregninger.  

Vi vet at lønnsomheten for fornybar energi, med noen  unntak (vannkraft..) er mye dårligere enn for olje og gass.
Distribusjon av store mengder  fornybar energi vil øke infrastrukturkostnadene (nettleia) dramatisk, fordi mye av denne
fornybare energien kommer fra mange relativt små energikilder og for å balansere nettet
for en større andel uregularbar energi. Her har jeg ikke ekstakte tall dessverre.

Alternativet er å nedskalere Norsk energiproduksjon til nivåer som er mulig i praksis.
Da kommer vi ikke utenom å etablere andre former for lønnsomme arbeidsplasser i Norge.
Dagens skatteregler (formueskatt..) gir ikke noen gode intensiver til å etablere slik ny virksomhet.
Eksporterer vi for mye elkraft vil det gå utover egen kraftkrevende industri,
både på grunn av en begrenset energimengde og fordi elektrisk kraft inkludert nettleie vil bli dyrere enn i dag.

Fn har definert 17 bærekraftsmål. Bare ett av dem omhandler klima og C02 utslipps reduksjon.
Mitt hovedpoeng er at vi kan ikke nå målet om 70 - 75% redusjon innen 2035 som er vedtatt av Stortinget,
uten enerme konsekvenser på andre områder som også er inkludert i det som noe floskelaktig kalles bærekraft.
Det er også mål om å ta vare på natur og arbeidsplasser, som med dagens politikk står i direkte motsetning til klimamålet.
Det er en grunn til at bærekraft er formulert slik som FN gjør det, og det er at alt henger sammen med alt.

Norsk Energikommisjon rapport ble levert 1 februar 2023. Målet var 40 TWh ny fornybar 
kraftprodusjon innen 2030 og 20 TWh i energieffektivisering. Neppe nåbart dette heller, men noe mer fornuftig
enn 75% reduksjons målet. Det jeg reagerer mest på med denne rapporten er mangelfull prioritering av hva som er
viktig for å oppnå målet, samt det helt håpløse slagordet "Mer av alt raskere". 
Vi skal bare sette i gang med noe raskt, så kanskje det virker.
Ødelegge massivt natur med ustabil vindkraft og sette i gang med dyr ulønnsom produksjon av havvind.
Det finnes ikke forsøk på konsekvensanalyse her, og heller ikke fornuftige konklusjoner dratt ut av datagrunnlag
for energiproduksjon og forbruk. Som tidligere prosjektleder så vet jeg at slik prosjekt planlegging er
dømt til å mislykkes.

Norske sentrale politikere burde skamme seg for å vedta fullstendig urealistiske planer for å få ned C02 utslipp, 
Dette inkluderer planer for dramatisk økt el prooduksjon, distribusjon og forbruk. 
En del av disse planene er dessverre i ferd med å bli realisert 
via EØS / Acer og vindkraft ambisjoner, sannsynligvis med fatale konsekvenser for de norske samfunnet på sikt.
Vi vil bare ha en begrenset mengde med stabil elkraft tilgjengelig i overskuelig framtid, uansett hva Stortinget
prøver å vedta. Konsekvenser av fysiske lover trumfer dessverre vedtatte ambisjoner og juridiske avtaler.
Kommer kjernekraft inn i energimiksen vil det hjelpe en god del, også fullstendig ignorert av
politikere i lang tid. Jeg viser også til erfaringer fra EU-land som Tyskland, der høye ambisjoner for fornybar energi
allerede har liknende problemer, både økonomisk og med hensyn til energiforsyning og samfunnsvirkninger.

Fokus må fortsatt være økt energiprodusjon, energieffektivisering og redusert forbruk og overgang til fornybare 
energikilder. Men ikke i et fullstendig urealistisk omfang og tempo slik som Stortinget har vedtatt.
Midlene for å nå målene bær også tenkes grundig gjennom og omprioriteres. Et forslag fra meg er å ta
subsidier fra havvind og flytte dem over til jernbane. Da slår vi to fluer i en smekk, redusert C02 forbruk og
løser et annet stort samfunnsproblem. Et annet forslag er enda mer lovfestet rett til hjemmekontor.
Det finnes mange andre fornuftige tiltak for redusert fossilt energibruk som er realiserbart med dagens teknologi.
Mitt råd er å ta de enkle og billige tiltakene først og satse på energieffektivisering på mange områder.
Dagens massive satsning på vindkraft og solkraft i natur bør nedprioriteres og eksport av elektrisk energi bør
begrenses.